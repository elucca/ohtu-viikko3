# Retrospektiivit

Retrospektiivin tarkoitus on selvittää sprintin (tai muun prosessin jälkeen) keskustella tiimin kesken siitä, mikä prosessissa onnistui ja mikä ei, ja miten sitä tulisi muuttaa tulevaisuudessa lopputuloksen parantamiseksi.

## Start, Stop, Continue, More of, Less of Wheel

Tässä retrospektiivimetodissa tehdään paperille ympyrä, missä on sektorit “start”, “stop”, “continue”, “more of” ja “less of”. Järjestäjä kysyy näiden kategorioiden mukaisesti tiimiltä, mitä pitäisi alkaa tekemään, mikä olisi hyvä lopettaa, mikä menee hyvin ja mitä pitäisi siten jatkaa, mitä tarvitaan lisää sekä mitä tarvitaan vähemmän. Järjestäjän tarkoitus ei ole pitää tiukkaa haastattelua, vaan kannustaa tiimiä kommentoimaan, ja antaa tiimin jäsenille vapaasti puheenvuoroja. Näiden mukaan ideoita lisätään pyörän eri kategorioihin, ja lopussa keskustellaan näin kertyneistä ideoista ja sovitaan mitkä niistä implementoidaan.

## Glad, Sad, Mad

Tässä metodissa tiimin jäsenet kirjaavat lapuille lyhyitä kommentteja ja havaintoja. Nämä laput asetetaan taululle kategorioihin Glad, Sad ja Mad. Glad ja sad-kategoriat kuvaavat positiivisia ja negatiivisia asioita prosessissa, ja Mad kuvaa yleisesti nakertavia asioita. (jotka eivät välttämättä liity suoraan prosessiin) Kun nämä ideat on kerätty, samanlaiset ideat ryhmitetään yhteen, ja tiimin jäsenet äänestävät mitkä niistä ovat heidän mielestään tärkeitä. Sitten keskustellaan (aloittaen äänestyksen mukaan tärkeimmästä) ja päätetään mitä toimia seuraavassa sprintissä ideoiden pohjalta olisi syytä implementoida. Tämä jatkuu joko kunnes on kulunut tunti tai kaikki ideat on käsitelty.
