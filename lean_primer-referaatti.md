# Referaatti *Lean Primerista*

Craig Larmanin ja Bas Vodden *Lean Primer* kiteyttää lean-ajattelun periaatteet ja tavoitteet. Leanin tavoite on tuottaa arvoa asiakkaalle mahdollisimman nopeasti, mutta kuitenkin kestävällä tavalla. Avaavana esimerkkinä käytetään viestijuoksua, ja kehotetaan seuraavan kapulan, ei juoksijoiden etenemistä: Toisin sanoen ei keskitytä jokaisen erillisen työvaiheen tehokkuuden maksimointiin, vaan koko arvoa tuottavan prosessin optimointiin.

Lean ja sen tavoitteiden saavuttaminen tukeutuu kahteen pilariin: Ihmisten kunnioittamiseen ja jatkuvaan parantamiseen. Ihmisten, mukaanlukien työntekijöiden ja asiakkaiden, kunnioittamiseen kuuluu muun muassa rakentava tiimityö, mentorointi ja inhimillinen työympäristö. Jatkuvan parantamisen periaatteella pyritään arvon virtauksen optimointiin, ja sitä toteutetaan etenkin “go see”-periaatteella (johtajien tulee nähdä ja ymmärtää oikea arvoa tuottava työprosessi lähietäisyydeltä), kaizenilla ja pyrkimällä täydellisyyteen vaikka asiat olisivatkin jo hyvin. Kaizen viittaa spesifimpään jatkuvan parantamisen osa-alueeseen, missä pyritään ymmärtämään hyvin sen hetkinen tiimin käyttämä prosessi, ja sen jälkeen kokeillaan uusia parannuksia siihen. Parannellusta prosessita tulee uusi standardi, ja sykli alkaa alusta, eikä koskaan pysähdy. Jatkuvaan parantamiseen liittyy olennaisesti jätteen, eli arvoa tuottamattoman työn minimointi.

Leanin liittyy pilarien lisäksi 14 periaatetta, jotka yhdessä pilarien kanssa määrittävät leanin järjestelmän. *Lean Primer* käsittelee näistä erityisesti muutamaa. Virtauksen, eli arvon sulavan, viiveettlömän tuoton asiakkaalle, saavuttamiseksi käytetään lyhyitä kehitys- tai tuotantosyklejä, pull-systeemiä jossa työ aloitetaan vasta kun sitä tarvitaan (ja päätökset tehdään vasta kun oikeasti tarvitsee, mahdollisimman myöhään), sekä stop-and-fix periaatetta jossa havaittujen ongelmien pohjimmaiset syyt korjataan heti. Kadenssia eli työtahtia pyritään ylläpitämään tasaamalla työmäärä ja usein jaksottamalla se tiettyyn aikayksikköön, esimerkiksi viikkoon (timeboxing).

Lean-ajattelussa huomioidaan organisaatiolle prosessin aikana kertynyt tieto, ja keskitytään erityisesti tietoon epävarmoista seikoista. Tiedon hyödyntämiseksi pyritään minimoimaan muutosten aiheuttamat kustannukset, mitä voidaan edistää esimerkiksi ohjelmistokehityksessä automaattisella testauksella ja jatkuvalla integroinnilla.

Loppupäätelmänä todetaan, että lean-ajattely yleistyy koskemaan yrityksen kaikkea toimintaa, on kysessä sitten kehitys, tuotanto tai vaikka myynti, ja että lean ei ole vain kasa työkaluja vain kokonaisvaltainen järjestelmä jonka hyödyllinen implementointi on pitkä ja vaativa prosessi.
